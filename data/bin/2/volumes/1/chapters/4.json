{
    "id": 4,
    "name": "Arkadaş",
    "markdown": "**Part 1**\n\r &nbsp; \n\r\"Kikyou-chan, eve giderken, bir kafeye uğrayalım mı?\"\n\r &nbsp; \n\r\"Evet, uğrayalım! Ah, ama bi saniye. Bir kişiye daha sormak istiyorum.\"\n\r &nbsp; \n\rKushida birkaç kız arkadaşını davet ettikten sonra, çantasına kitabını koymaya çalışarak Horikita'ya doğru yaklaştı.\n\r &nbsp; \n\r\"Horikita-san. Arkadaşımla kafeye gideceğim eğer istersen, bize katılabilirsin?\"\n\r &nbsp; \n\r\"İlgilenmiyorum.\"\n\r &nbsp; \n\rHorikita, Kushida'nın davetini kısacık bir cevapla reddetti.\n\r &nbsp; \n\rAlışveriş yapmayı planladığına ya da başkasına verilmiş sözünün olduğuna dair yalan söyleyemez mi insan ya?\n\r &nbsp; \n\rAma Horikita dobra bir cevapla onun davetini reddetti. Yine de, Kushida hala gülümsüyordu.\n\r &nbsp; \n\rBu durum yeni bir şey değildi. Açılış töreninden beri, Kushida onu bir yerlere davet ediyordu. Horikita'nın bir kez olsun kabul edeceğini umuyordum. Ama bu da tabii, dış kapının dış mandalının, yani benim naçizane beklentimdi işte.\n\r &nbsp; \n\rHerşeye rağmen, kimse onu bir yere davet etmeyi başaramadı hala.\n\r &nbsp; \n\r\"Öyle mi…. Peki, o zaman seni başka bir zaman tekrar davet ederim.\"\n\r &nbsp; \n\r\"Bir dakika, Kushida-san.\"\n\r &nbsp; \n\rBirden Horikita, Kushida'ya seslendi. Yoksa, onun davetini kabul mü edecek?\"\n\r &nbsp; \n\r\"Lütfen, beni tekrar davet etme. Rahatsız oluyorum.\"\n\r &nbsp; \n\rÇok soğuk bir ses tonuyla konuştu.\nYine de, Kushida hiç etkilenmedi ve gülümsemeye devam etti.\n\r &nbsp; \n\r\"Seni başka zaman tekrar davet ederim.\"\n\r &nbsp; \n\rKushida arkadaşlarına doğru koştu, koridorda beraber eğlenip gülüşüyorlardı.\n\r &nbsp; \n\r\"Kikyou-chan, lütfen Horikita-san'ı davet edip durma. Ondan nefret ediyorum \"\n\r &nbsp; \n\rKapı kapanırken, kızların sesleri de kesilmeye başladı.\n\r &nbsp; \n\rKonuşan kızın söyledikleri Horikita'nın olduğu yere kadar gelmiş olmalı, ama onun duyup duymadığı ile ilgili hiçbir fikrim yok.\n\r &nbsp; \n\r\"Böyle gereksiz şeyleri sen söylemezsin, değil mi?\"\n\r &nbsp; \n\r\"Evet. Seni yeterince iyi tanıyorum. Bu tarz şeyleri denemek anlamsız.\"\n\r &nbsp; \n\r\"Güzel.\"\n\r &nbsp; \n\rHorikita eşyalarını toplamayı bitirip, yavaşça sınıftan çıktı.\nBen de sınıfta oyalanıp duruyordum. Ama sıkılmıştım. Sıramdan kalktım.\nEve gitme vakti..\n\r &nbsp; \n\r\"Ayanokouji-kun, zamanın var mı?\"\n\r &nbsp; \n\rHala okulda olan Hirata ile karşılaştım. Kısık bir sesle, Hirata'ya cevap verdim. Hirata'nın birisiyle bizzat iletişime geçmesini görmek ilginçti.\n\r &nbsp; \n\r\" Horikita ile alakalı Bir sorun mu var merak ediyorum. Kızlar az önce onun hakkında konuşuyorlardı da. O da hep yalnız ya.\"\n\r &nbsp; \n\rKushida'nın davetlerini reddediyor. Hep yalnızdı evet.\n\r &nbsp; \n\r\"Ona diğerleriyle iyi anlaşmasını söyleyemez misin?\"\n\r &nbsp; \n\r\"Bu tarz şeyler herkesin kendi kararı değil mi? Hem, kimseye sorun çıkartmıyor da.\"\n\r &nbsp; \n\r\"Tabii anlıyorum. Ama ayrıca endişelenen insanlar var. Sınıfta zorbalığı arttıracak herhangi bir problem yaşansın istemiyorum.\"\n\r &nbsp; \n\rZorbalık mı? Aniden bu konuyu açıyor, hem de bu sözlerle. Sanki kötü birisiymiş gibi. Yani beni mi uyarıyordu?\nHirata ise bana masum masum bakıyordu.\n\r &nbsp; \n\r\"Bence ona direkt kendin söylemen daha iyi olur, benimle aracılığımla iletmek yerine.\"\n\r &nbsp; \n\r\"… Evet, sanırım haklısın. Böyle tuhaf bir şey söylediğim için özür dilerim.\"\n\r &nbsp; \n\rHorikita her gün yalnız. Eğer bu bir ay daha devam ederse, sınıfın önemli bir sorunu haline gelecektir.\n\r &nbsp; \n\rNeyse ki, bu durum Horikita'nın kişisel problemi olduğundan, kendimi dâhil etmemi gerektiren bir şey değil.\n\r &nbsp; \n\r**Part 2**\n\r &nbsp; \n\rOkuldan çıktıktan sonra, direkt yurda doğru yola koyuldum. Bir arkadaşıyla erkenden ayrılan Kushida, duvara dayanmış birisini bekliyordu. Beni fark edince, gülümseyerek bana baktı.\n\r &nbsp; \n\r\"Harika. Ben de seni bekliyordum. Seninle konuşmak istediğim bir konu var. Vaktin var dimi?\"\n\r &nbsp; \n\r\"Evet, yapacak bir işim yok…\"\nYoksa bana mı açılacak…? Hayır, böyle bir şeyin olma ihtimali %1.\n\r &nbsp; \n\r\"Sana dürüstçe bir şey soracağım, Ayanokouji-kun, Horikita'yı gülerken gördün mü hiç?\"\n\r &nbsp; \n\r\"Ha? Hayır… Hatırlamıyorum.\"\n\r &nbsp; \n\rGörünüşe göre, Kushida'nın bana yaklaşmasının sebebi Horikita. Hem de, geriye dönüp bir düşününce, Horikita'yı gülerken görmedim ben.\nElimi sımsıkı tutarak bana biraz daha yaklaştı. Bu çiçek kokusu mu ya? Hoş koku etrafa yayılıyordu.\n\r &nbsp; \n\r\"Biliyorsun.. Horikita-san ile arkadaş olmak istiyorum.\"\n\r &nbsp; \n\r\"Sen onun dilinden anlıyorsun. Baştan beri çoğu kişi, onunla konuşmaya çalıştı. Ama bir tek sen kaldın onunla iletişim kurmayan çalışan.\"\n\r &nbsp; \n\r\"Ayanokouji-kun, Horikita-san'ı oldukça iyi tanıyor gibisin.\"\n\r &nbsp; \n\r\"Her gün yanında oturan kişiyi tabii ki tanıma şansı bulursun.\"\n\r &nbsp; \n\rKızlar böyledir; daha okulun ilk gününden arkadaş grubu kurmaya can atarlar. Gruplaşmada ve topluluk oluşturmada, erkeklerden daha çok bilinçlidirler, hem de 20 kişinin içinde 'gücü' elinde tutan yaklaşık 4 kişidir. Ve sadece daha çok insan tanımak istediklerini söylerler.\n\r &nbsp; \n\rAncak, bu genel geçer kuraldaki, tek istisnası Kushida. Her grubun arkadaş kitlesi çok ama sadece Kushida'nın sürekli popülerliği artıyor.\nHiç pes etmeden, Horikita ile arkadaş olmaya çalışıyor.\nBu, sıradan herhangi bir insanın yapabileceği bir şey değil. Büyük ihtimalle de onu popüler yapan şey de bu.\n\r &nbsp; \n\rAyrıca sevimli de.\nNihayetinde, sevimlilikle popülerlik birbirine bağlı şeyler.\n\r &nbsp; \n\r\"Horikita seni reddetmedi mi? Ne söylersen söyle onun anlayacağını sanmıyorum.\"\nOnun geveze bir yapısı olmadığının farkındayım. Eğer onunla laubali/gelişi güzel konuşursan,\nBüyük ihtimalle sana hakaret eder. Açıkçası, Kushida'nın üzülmesini istemem.\n\r &nbsp; \n\r\"Bana… yardım eder misin?\"\n\r &nbsp; \n\r\"Hmm…\"\n\r &nbsp; \n\rHemen cevap vermedim. Normalde sevimli bir kız yardım istese, anında yardım etmeyi kabul ederdim.\nAma sorunlardan kaçınmayı tercih ettiğimden beri, hemen balıklama atlayamıyorum. Horikita'nın Kushida'ya sözlü şiddet uygulamasını görmek istemediğimden, onu nazikçe reddedeceğim.\n\r &nbsp; \n\r\"Duygularını anlıyorum, ama…\"\n\r &nbsp; \n\r\"Olmaz mı… ?\"\n\r &nbsp; \n\rSevimlilik + rica + dik dik bakan gözler eşittir cenaze törenim.\n\r &nbsp; \n\r\"… Şey, peki madem. Ama sadece bu seferlik, tamam mı?\"\n\r &nbsp; \n\r\"Gerçekten mi!? Ayanokouji-kun, teşekkür ederim!\"\n\r &nbsp; \n\rOna yardım edeceğimi söyledikten sonra, Kushida'nın yüzünde güller açtı.\n… Sevimli. Yardım edeceğime söz verdiğime göre, düşüncesiz davranıp çılgınca bir şey yapamam.\n\r &nbsp; \n\r\"Peki, tam olarak ne yapacağız? Onunla arkadaş olmak istediğini söylesen bile, bu kadar basit olacak iş değil.\"\n\r &nbsp; \n\rHiç arkadaşı olmayan benim gibi birisi için, bu kolayca cevap verebileceğim bir soru değil.\n\"Hmm… İlk iş, Horikita'nın gülmesini sağlamak.\"\n\r &nbsp; \n\r\"Onu güldürmek, ha.\"\n\r &nbsp; \n\rOnu güldürmeyi başarabilmemiz için, uygun ruh hali ve atmosferi yakalamamız gerek.\nBöyle bir ilişki ye galiba 'arkadaşlık ' deniyor.\nNeyse ki, Kushida insanları güldürmenin yolunu biliyor gibi.\n\r &nbsp; \n\r\"Onu nasıl gülümseteceğinle ilgili bir fikrin var mı?\"\n\r &nbsp; \n\r\"Hmm… onu birlikte düşünürüz diye düşünmüştüm.\"\n\r &nbsp; \n\rÖzür dileyen bir \"Teehee\" ile, hafifçe kafasına dokundu.\nEğer çirkin bir kız olsaydı, ona çoktan vurmuştum. Ama mevzu bahis olan kişi, Kushida'ydı.\n\r &nbsp; \n\r\"Gülümse…\"\n\r &nbsp; \n\rBir şekilde, Kushida yardım istediği için, şuan ki amacım Horikita'yı güldürmek oluvermişti.\nBu amaç mümkün mü bari ya? Tartışılır ha.\n\r &nbsp; \n\r\"Her neyse, okuldan sonra, Horikita'yı davet etmeye çalışacağım. Yurda döndüğümde, hiç halim kalmayacak kesin. Onu davet edebileceğim bir yer var mı ki?\"\n\r &nbsp; \n\r\"Hmm, Pallet nasıl? Pallet'e sık sık giderim, belki biz konuşurken, oraya gittiğimizi duymuş olabilir.\"\nPallet, kampüsteki ya bir numaralı ya da iki numaralı meşhur kafe.\nKafe Pallet'i ,Kushida ve arkadaşlarının okuldan sonra gittikleri kafe diye sık sık duyuyorum.\nEğer ben sık sık duyduysam, Horikita da bir şekilde bilinçsizce duymuş olmalı.\n\r &nbsp; \n\r\"İkiniz Pallet'e gitseniz de orada 'tesadüfen' benimle karşılaşsanız nasıl olur, işe yarar mı?\"\n\r &nbsp; \n\r\"Hayır… Bence bu çok basit kaçar. Peki, arkadaşların da orda olsa?\"\n\r &nbsp; \n\rHorikita, Kushida'yı fark ettiği an hemen oradan ayrılır. Eğer mümkünse, onun kalkıp gitmesine engel olacak doğal bir ortam kurmak en iyisi olur. Düşündüklerimi, Kushida'ya da anlattım.\n\r &nbsp; \n\r\"Oh~ İşe yarar bence! Ayanokouji-kun, çok zekisin!\"\n\r &nbsp; \n\rKushida parıldayan gözleriyle, başını onaylarcasına sallayarak beni dinledi.\n\r &nbsp; \n\r\"Bunun zeki olmamla alakası olduğunu düşünmüyorum.. Neyse, plan bu işte.\"\n\r &nbsp; \n\r\"Tamam, Çok umutluyum plandan, Ayanokouji-kun!\"\n\r &nbsp; \n\rHayır, senin beklentin beni rahatsız ediyor.\n\r &nbsp; \n\r\"Eğer Kushida onu davet ederse, büyük ihtimalle onu reddeder. Onu ben davet etmeliyim?\"\n\r &nbsp; \n\r\"Tamam. Bence Horikita-san sana güveniyor.\"\n\r &nbsp; \n\r\"Neden böyle düşünüyorsun?\"\n\r &nbsp; \n\r\"Hmm, şey, öyle gözüküyor çünkü? En azından, sınıftaki herkesten daha çok sana güveniyor.\"\n\r &nbsp; \n\rAma bu iş için benim en uygun insan olduğum anlamına da gelmiyor..\n\r &nbsp; \n\r\"Çünkü onunla tesadüfen karşılaştık.\"\n\r &nbsp; \n\rŞans eseri otobüste gördüm ve tesadüfen yanına oturmuştum.\nEğer bunlardan birisi yaşanmamış olsaydı, onunla hiç konuşamazdım.\n\r &nbsp; \n\r\"İnsan herkesle tesadüfen tanışmaz mı zaten? Sonra arkadaş olurlar, sonra dost… ve bazen de sevgili veya aile.\"\n\r &nbsp; \n\r\"… Evet.\"\n\r &nbsp; \n\rSanırım bu da bir bakış açısı. Kushida ile konuşmam da bir tesadüf sonucuydu.\nBaşka bir deyişle, Kushida ile çok geçmeden bir ilişkimiz olabilir.\n\r &nbsp; \n\r**Part 3**\n\r &nbsp; \n\rOkuldan sonraydı. Tüm öğrenciler nereye gideceklerinden bahsettikten sonra eğlenmeye gittiler. Planı uygulamaya koyduğumun sinyalini vermek için Kushida'ya bir bakış attım.\nHedef olan Horikita, günlük rutinine başlamıştı çoktan, eve gitmeye hazırlanmaya yani.\n\r &nbsp; \n\r\"Hey, Horikita. Vaktin var mı?\"\n\r &nbsp; \n\r\"Boş vaktim yok. Yurda gidip yarına hazırlanmam gerek.\"\n\r &nbsp; \n\rYarına mı hazırlanacakmış? Hazırlanmaktan bahsettiği şeyin, okul olduğuna kalıbımı basarım.\n\r &nbsp; \n\r \n\r &nbsp; \n\r\"Benimle bir yere gelmeni istiyorum, ama.\"\n\r &nbsp; \n\r\"… Ne yapmaya çalışıyorsun?\"\n\r &nbsp; \n\r\"Seni hususi bir amaçtan dolayı mı çağırdığımı düşünüyorsun?\"\n\r &nbsp; \n\r\"Eğer damdan düşercesine bir yere davet edersen, tabii ki senden şüphelenirim. Ama eğer elle tutulur, mantıklı bir şey konuşmak istiyorsan, dinlemeye hayır demem.\"\n\r &nbsp; \n\rTabii ki, böyle bir şey değil.\n\r &nbsp; \n\r\"Kampüsteki kafeler nasıl bilirsin ya? Çok fazla kız oluyor, tek başıma girmeye cesaretim yok. Sanki erkekler dışlanıyormuş gibi hissettiriyor.\"\n\r &nbsp; \n\r\"Kızların çok olduğu kesin, ama erkekler giremiyor mu?\"\n\r &nbsp; \n\r\"Girebiliyor, ama erkeklerin hiçbiri yalnız girmiyor. Kızlarla birlikte giriyorlar hep. Sadece bu tipte çocuklar gidiyorlar kafeye.\"\n\r &nbsp; \n\rHorikita, kafe Pallet hakkında bilgi almaya çalışıp öğrendiklerini düşünüp tartıyordu.\n\r &nbsp; \n\r \n\r &nbsp; \n\r\"Öyle olsa gerek. Senin mantıklı bir düşüncenin olması çok garip ama.\"\n\r &nbsp; \n\r\"Ama yine de mekâna gitmek istiyorum. Bu sebeple de seni davet edebileceğimi düşündüm.\"\n\r &nbsp; \n\r\"Doğal olarak tabii, malum… beraber gidebileceğin başka kimsen yok, dimi?\"\n\r &nbsp; \n\r\"Böyle söylemen çok kaba ama aynen öyle.\"\n\r &nbsp; \n\r\"Ya reddedersem?\"\n\r &nbsp; \n\r\"O zaman, vazgeçmekten başka çarem kalmaz. Zamanını harcamak için seni zorlayamam, sonuçta.\"\n\r &nbsp; \n\r\"… Anladım. Söylediklerin mantıklı. Çok fazla zaman harcayamam ama. Tamam mı?\"\n\r &nbsp; \n\r\"Tamam. Orada çok uzun kalmam.\"\n\r &nbsp; \n\rAklımda \"bir olasılık\" daha vardı. Eğer Kushida'nın bu işe dâhil olduğunu bilseydi, Horikita bana sitem ederdi kesin.\nÇünkü Kushida ile konuşabilmiş ve Horikita'yı bir yerlere davet edebilmiştim. Bu da bana Horikita ile kendi başıma da arkadaş olabileceğimi düşündürdü.\n\r &nbsp; \n\rSonuçta, her dakika yakınmasına rağmen, kulüp olsun kafe olsun Horikita benimle birlikte geldi.\nArkadaş edinmenin zor olduğunun düşünmem fazla olağan dışı bir şeymiş ya.\n\r &nbsp; \n\rOkuldan birlikte çıktıktan sonra, okul binasının ilk katındaki kafe Pallet'e vardık. Kızlar okuldan sonra eğlenmek için yavaş yavaş kafeye doluşuyordu.\n\r &nbsp; \n\r\"Çok kalabalıkmış.\"\n\r &nbsp; \n\r\"Okuldan sonra buraya senin de ilk gelişin dimi? Aa, unuttum. Sen hep yalnız takılıyorsun.\"\n\r &nbsp; \n\r\"Bu neydi bir çeşit iğneleme falan mıydı? Çocukça.\"\n\r &nbsp; \n\rSadece şaka yapmıştım ama her zamanki gibi Horikita sözleriyle aşağıladı.\nSiparişlerimizi verdikten sonra içeceklerimizi aldık. Pankek siparişi verdim.\n\r &nbsp; \n\r\"Tatlı şeyleri sever misin?\"\n\r &nbsp; \n\r\"Canım sadece pankek yemek istedi.\"\n\r &nbsp; \n\rPankek ne severim ne de sevmem aslında. Sadece en akla yatkın o gelmişti.\n\r &nbsp; \n\r\"Oturacak yer yok…\"\n\r &nbsp; \n\r\"Biraz beklememiz gerekecek galiba. Aa, şurada oturacak yer var, bak.\"\n\r &nbsp; \n\rİki kişinin yerlerinden kalkışının fark edip hemen masaya çöktüm. Horikita'ya masanın diğer ucuna geçmesine izin verdim. Çantamı zemine koyduktan sonra oturup sakince etrafa bakındım.\n\r &nbsp; \n\r\"Hey, Şimdi fark ettim de. Eğer uzaktan birisi bize baksa, bizi sevgili zannederdi… ama.\"\n\r &nbsp; \n\rHorikita'nın yüz ifadesi her zamanki gibi buz gibi ve donuktu.\nEtrafımızı saran kalabalıktan dolayı gerilip karnıma ağrılar girmeye başladı.\nBizim hemen dibimizde ellerinde içeceklerini tutan iki kızın 'Gidelim' dediklerini işittim.\nVe hemen ardından, başka birisi oturağa oturuverdi. Kushida'ydı.\n\r &nbsp; \n\r\"Ah, Horikita-san. Ne tesadüf! Ayanokouji-kun da burada!\"\n\r &nbsp; \n\r\"… Evet.\"\n\r &nbsp; \n\r00\n \n\r &nbsp; \n\rTesadüfen karşılaşmışız gibi yapan Kushida bizi selamladı.\nHorikita, gözlerini kısıp Kushida'ya baktı, sonra da bana döndü. Tabii, bu bizim daha önceden planladığımız bir şeydi. Kushida'nın 4 arkadaşıyla 2 masa rezerve etmiştik. Horikita ile birlikte kafe Pallet'e vardığımızda, oturan iki kişiye bize yer açmaları için sinyal vermiştim. Bir süre sonra da, diğer ikisi kafeden ayrılıp, Kushida bizimle karşılaşmış gibi yaptı.\nSonuç olarak, karşılaşmamız tesadüfi gözüküyordu.\n\r &nbsp; \n\r\"Ayanokouji-kun ve Horikita-san birlikte mi geldiniz?\"\n\r &nbsp; \n\r\"Tesadüfen evet. Sen yalnız mı geldin peki?\"\n\r &nbsp; \n\r\"Evet, bugün ben \"\n\r &nbsp; \n\r\"Ben gidiyorum.\"\n\r &nbsp; \n\r\"O-oi, daha yeni geldik.\"\n\r &nbsp; \n\r\" Kushida-san burada olduğuna göre artık bana ihtiyacın yok, değil mi?\"\n\r &nbsp; \n\r\"Hayır, sorun sen değilsin. Kushida'yla sadece sınıf arkadaşıyız.\"\n\r &nbsp; \n\r\"Benimle de sadece 'sınıf arkadaşı'sın. Bir de…\"\n\r &nbsp; \n\rBana ve Kushida'ya soğuk bir bakış attı.\n\r &nbsp; \n\r\"Bir terslik var. Ne planlıyorsunuz siz?\"\n\r &nbsp; \n\rPlanımızı anlamış gibiydi.\n\r &nbsp; \n\r\"H-hayır, bu sadece bir tesadüftü!\"\n\r &nbsp; \n\rEğer mümkün olsaydı, bu cevabı Kushida'nın hiç vermemesini isterdim.\nOlayların gidişatı şöyle gerçekleşmeliydi; hafifçe omuz silkerek \"Ne demek istiyorsun?\" diye sorması gerekirdi.\n\r &nbsp; \n\r\"Biz masaya oturduğumuzda, bizden önce oturan kızlar D sınıfındandı. Bizim yanı başımızdaki masada oturan kızlar da D sınıfındandı. Yani bunların hepsi tesadüfen eseri miydi?\"\n\r &nbsp; \n\r\"Vaay, bunu mu fark ettin ben hiç fark etmemişim.\"\n\r &nbsp; \n\r\"Ayrıca, okul biter bitmez buraya geldik. Diğer kızlar ne kadar hızlı olurlarsa olsunlar, buraya gelmeleri en az bir iki dakikalarını almıştır. Ve hemencecik kalkıp yurda mı döndüler yani, çok erken değil mi?\"\n\r &nbsp; \n\rHorikita, tahmin ettiğimden çok daha dikkatli birisiymiş.\nSadece sınıf arkadaşlarının yüzlerini hatırlamakla kalmadı, aynı zamanda neredeyse burada olan biten her şeyi çözmüştü.\n\r &nbsp; \n\r\"Um…\"\n\r &nbsp; \n\rŞaşkın bakışlarıyla Kushida, gözleriyle benden yardım istiyordu.\nHorikita onun bana baktığını fark etti. Planımız patlak vermişti.\n\r &nbsp; \n\r\"Özür dilerim, Horikita. Bunu biz ayarlamıştık.\"\n\r &nbsp; \n\r\"Ben de öyle tahmin ediyordum. Bu durum, şüpheli bir şeyler döndüğünü açığa çıkarıyordu.\"\n\r &nbsp; \n\r\"Horikita-san. Lütfen benimle arkadaş ol!\"\n\r &nbsp; \n\rArtık hiçbir şeyi saklamadan, Kushida direkt olarak atağa geçti.\n\r &nbsp; \n\r\"Daha önce defalarca söyledim. Beni rahat bırakın. Sınıfa yük olmak gibi bir niyetim hiç yok. Bu da mı yasak?\"\n\r &nbsp; \n\r\"… Her zaman tek başına zaman geçirmek seni yalnız ve üzücü bir okul hayatına sürükleyecek ama. Sınıftaki herkesle arkadaş olmak istiyorum.\"\n\r &nbsp; \n\r\"Senin isteklerini reddettiğim falan yok. Ama başkalarını kendi istek ve iradeleri dışında kendi planına dâhil etmek doğru bir şey değil. Ayrıca yalnız olmaktan dolayı üzüldüğüm falan yok.\"\n\r &nbsp; \n\r\"A-ama…\"\n\r &nbsp; \n\r\"Ayrıca, tartışmamız adına söylüyorum. Eğer beni seninle arkadaş olmaya zorlarsan sence ben mutlu olur muyum? Zoraki bir ilişkiden, güven veya dostluğun doğacağını mı düşünüyorsun?\"\n\r &nbsp; \n\rHorikita söylediklerinde haksız değildi. Sorun, arkadaş edinmek istememesi değildi. Arkadaş edinmenin gereksiz olduğunu düşünüyordu sadece. Kushida da Horikita da farklı açıdan bakıyordu duruma.\n\r &nbsp; \n\r\"Bu sefer, sana açıkça kendimi ifade edemediğim için kendi hatam olarak kabul ediyorum. Bu yüzden seni suçlamayacağım. Ancak eğer bir kez daha böyle bir şeye kalkışırsan, bir dahaki sefere seni affetmeyeceğim.\"\n\r &nbsp; \n\rKahvesini alıp ayağa kalktı.\n\r &nbsp; \n\r\"Horikita-san ile ne şekilde olursa olsun arkadaş olmak istiyorum. Seni ilk gördüğümde, ilk defa tanışıyormuşuz gibi hissetmedim Horikita-san'ın da aynı şekilde hissettiğini düşünüyorum.\"\n\r &nbsp; \n\r\"Bu tamamen zaman kaybı. Resmen benim kötü hissetmemi sağlıyorsun.\"\n\r &nbsp; \n\rHorikita sesini yükseltip onun konuşmasını kesti. Kushida bilinçsizce yutkundu.\nKushida'ya yardım edeceğime söz vermiş olsam da, karışmak gibi bir niyetim yoktu. Ama karıştım \n\r &nbsp; \n\r\"Horikita, senin düşünme tarzını anlayamadığımdan değil. Ben de şimdiye kadar pek çok kez arkadaşlar gerekli midir diye düşündüm.\"\n\r &nbsp; \n\r\"Bunu sen mi söylüyorsun? Okul açıldığı günden beri herkesle arkadaş olmak istiyorsun.\"\n\r &nbsp; \n\r\"İnkâr etmiyorum evet. Ama ben de senin gibi birisiyim. En azından ortaokuldan mezun olana kadar. Bu okula girene kadar hiç arkadaş edinememiştim. Hiç kimsenin iletişim adresini bilmiyor, okuldan sonra kimseyle görüşmüyordum. Çok yalnızdım.\"\n\r &nbsp; \n\rKushida söylediklerime şaşırmıştı.\n\r &nbsp; \n\r\"Belki de bu yüzden seninle çok konuşmaya başladım.\"\n\r &nbsp; \n\r\"Bu açıklamalar çok ilginç. Yine de, bizim ortak noktamız olsa da, her şey çok farklı ilerliyor. Sen istediğin halde arkadaş edinmedin, bense arkadaşların gereksiz olmadığını düşündüğüm için arkadaş edinmiyorum. İkimizin de aynı olduğunu söylemek doğru değil, yanlış mı düşünüyorum?\"\n\r &nbsp; \n\r\"… Belki. Ama Kushida'ya rahatsız olduğunu söylemen çok fazlaydı.\nPeki gerçekten sorun değil mi senin için? Kimseyle arkadaş olmayacağını söyleyerek önümüzdeki 3 yıl boyunca da yalnız olacağın anlamına geliyor. Bu da çok fazla yalnızlık çekeceksin demek.\"\n\r &nbsp; \n\r\"Benim ard arda yalnız geçirdiğim 9.yılım olacak bu yüzden ben iyiyim. Tabii anaokulunu da eklersek süre daha çok uzuyor.\"\n\r &nbsp; \n\rŞimdi taşıdığı bu ağır yükü çok normalmiş gibi mi anlattı yani? Kendini bildi bileli yalnız olduğu için mi sürekli yalnız kalmayı tercih ediyor yoksa?\n\r &nbsp; \n\r\"Eve gidebilir miyim şimdi? \"\n\r &nbsp; \n\rHorikita derin bir iç çekip Kushida'nın gözlerinin içine dik dik baktı.\n\r &nbsp; \n\r\"Kushida-san, eğer tatmin olmayacaksan, başka bir şey söylemeyeceğim. Aptal olmadığına göre, ne söylediğimi anlıyorsundur, dimi?\"\n\r &nbsp; \n\rHorikita 'iyi o zaman' deyip çıkıp gitti. Beni ve Kushida'yı kalabalık kafede bırakıp gitti.\n\r &nbsp; \n\r\"Başaramadık. Yardım etmeye çalıştım ama yararı olmadı. Yalnız olmaya çok alışmış.\"\n\r &nbsp; \n\rHiçbir şey söyleyemeyen Kushida, ellerini yumruk yaparak olduğu yere oturdu. Bir süre sonra hemen her zamanki gülümsemesini tazeleyip eski haline geldi.\n\r &nbsp; \n\r\" Hayır, teşekkürler, Ayanokouji-kun. Onunla arkadaş olamadım, ama.. Önemli bir şey öğrenme imkânım oldu. Bu da beni çok mutlu etti. Özür dilerim, Horikita-san, bana ardım ettiğin için senden nefret edebilirim.\"\n\r &nbsp; \n\r\"Bu konuyu kafana takma. Ben de Horikita'nın insanlarla arkadaşlık kurmanın faydalarını öğrenmesini istedim.\"\n\r &nbsp; \n\r4 kişilik masayı sadece iki kişi tuttuğumuzdan dolayı, Kushida'nın olduğu masaya geçtim.\n\r &nbsp; \n\r\"Bu arada, Arkadaşın olmadığını söylediğinde çok şaşırdım, doğru muydu söylediklerin? Hiç öyle gözükmüyorsun. Neden yalnızdın ki?\"\n\r &nbsp; \n\r\"Hmm? Oh, Evet, doğruydu. Sudou, Ike ve diğerleri edindiğim ilk arkadaşlarım. Benim hatam mıydı yoksa büyüdüğüm çevreden mi kaynaklıydı ben de bilmiyorum.\"\n\r &nbsp; \n\r\"Arkadaş edindiğin için mutlu musun peki? Güzel dimi?\"\n\r &nbsp; \n\r\"Evet. Bazen can sıkıcı ama bazen güzel de.\"\n\r &nbsp; \n\rKushida 'hmm, hmm' diyerek kafasını sallarken, gözlerinden kıvılcım çıkıyordu sanki.\n\r &nbsp; \n\r\"Horikita'nın kendince düşünceleri ve amaçları var. Bu konuda yapabileceğimiz bir şey yok.\"\n\r &nbsp; \n\r\"Öyle mi sence? Onun arkadaş edinmesi imkansız mı?\"\n\r &nbsp; \n\r\"Neden bu kadar üzüldün ki? Çok fazla arkadaşın yok mu? Horikita'yı takıntı haline getirmen için hiçbir neden yok ortada.\"\n\r &nbsp; \n\rSınıftaki herkesle mükemmel bir şekilde iyi anlaşmayı başaramadı zaten, Horikita ile çaresizce dostluk kurmaya çalışmasına gerek de yok.\n\r &nbsp; \n\r\"Herkesle arkadaş olmak istedim.. Sadece D sınıfı ile değil, tüm diğer sınıftaki öğrencilerle bile. Eğer sınıfımdaki bir kızla arkadaşlık kuramazsam, o zaman çoktan amacımı başaramamış olurum….\"\n\r &nbsp; \n\r\" Horikita'yı istisna olarak gör. Ve gerçek bir tesadüfün gerçekleşmesini bekle.\"\n\r &nbsp; \n\rZoraki tesadüfü değil de, gerçek bir tesadüfü..\nBöyle bir şey gerçekleştiği zaman, arkadaş olmak da kolaylaşır."
}