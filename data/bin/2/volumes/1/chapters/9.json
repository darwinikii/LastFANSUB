{
    "id": 9,
    "name": "Ara sınavlar",
    "markdown": "**Part 1**\n\r &nbsp; \n\rPerşembe günü okul bittikten sonraydı. Ara sınavlardan bir gün öncesi.\n\r &nbsp; \n\rChiyabashira-sensei rehberlik dersini bitirip sınıftan çıktıktan hemen sonra, Kushida harekete geçti.\n\r &nbsp; \n\rMarkette geçen gün kopyasını aldığım eski ara sınav sorularının, çıktılarını alıp öğretmen masasının olduğu kürsüye çıktı.\n\r &nbsp; \n\r\"Pardon arkadaşlar, herkes dağılmadan önce beni kısa bir süre dinleyebilir misiniz?\"\n\r &nbsp; \n\rSudou da durup dinleyenler arasındaydı. Bu işi ancak Kushida başarabilirdi, başka kimse yapamazdı gerçekten de.\n\r &nbsp; \n\r\"Yarınki sınav için herkesin çok çalıştığını umuyorum.  Elimde bu gece son çalışma yapabilmeniz için bir şeyler var.  Hemen size dağıtacağım.\"\n\r &nbsp; \n\rİlk sıradan başlayarak soruları ve cevap anahtarlarını herkese dağıttı.\n\r &nbsp; \n\r\"Sınav… soruları mı? Sen mi hazırladın, Kushida-san?\"\n\r &nbsp; \n\rHorikita da şaşırmıştı.\n\r &nbsp; \n\r\"Aslında bu sorular eski sınav soruları. Dün akşam 3.sınıf bir senpai'den aldım.\"\n\r &nbsp; \n\r\"Eski sınav soruları mı? Eh, eh? Gerçek sorular mı yani?\"\n\r &nbsp; \n\r\"Evet. 2 yıl önceki sorular. Bu problemlerle nerdeyse aynı sorular, ara sınavlarda da çıkmış. Eğer çalışırsanız, çok iyi sonuçlar alırız diye düşünüyorum.\"\n\r &nbsp; \n\r\"Vaay! Gerçekten mi? Kushida-chan, teşekkürler!\"\n\r &nbsp; \n\rIke kâğıtları sevinerek kucakladı. Diğer öğrenciler de kendilerini tutmadılar, sevinçlerini belli ettiler.\n\r &nbsp; \n\r\"Bu ne ya, bizde bu sorular varken, şimdiye kadarki çalışmamız boşa gitmiş olmadı mı şimdi?\"\n\r &nbsp; \n\rYamauchi hem gülüyor hem de şikâyet ediyordu. Tahminlerim doğru çıktı.\n\r &nbsp; \n\r\"Sudou-kun, çalışırken elinden geleni yap.\"\n\r &nbsp; \n\r\"Evet. Teşekkürler.\"\n\r &nbsp; \n\rSudou da soruları sevinerek aldı.\n\r &nbsp; \n\r\"Ama bunu diğer sınıflara söylemek yok! Hepimiz çok çabalayıp başarılı olalım!\"\n\r &nbsp; \n\rIke kararlı bir şekilde bağırdı. Haklıydı kabul etmek lazım. Diğer sınıflara yardım etmemize gerek yok.  Herkes yurduna umutlu olarak döndü.\n\r &nbsp; \n\r\"Kushida-san. İyi iş.\"\n\r &nbsp; \n\rHorikita,  Kushida'ya yaklaşıp onu alışık olmadık bir şekilde övdü.\n\r &nbsp; \n\r\"Ehehe, öyle mi?\"\n\r &nbsp; \n\r\"Eski sınav sorularını kullanmak aklıma hiç gelmedi. Eski sınav sorul arının hala geçerli olduğundan emin olmana da ayrıca minnettarım.\"\n\r &nbsp; \n\rAnlaşılan hiç arkadaşı olmayan Horikita'nın aklına bu fikir gelmemiş.\n\r &nbsp; \n\r\"Hiç önemli değil. Zaten arkadaşlarım için yapıyorum bunu.\"\n\r &nbsp; \n\r\"Bir de, bugün okuldan sonra haber vermen de çok mantıklı bir karar. Eğer daha önce haberleri olsaydı, herkes motivasyonunu kaybederdi.\"\n\r &nbsp; \n\r\"Sorular elime gerçekten çok geç geldi. Eğer sorular yarınki sınavla aynı olursa… herkes iyi not alır.\"\n\r &nbsp; \n\r\"Evet. Son iki haftalık çalışmamız da boşa gitmemiş olur.\"\n\r &nbsp; \n\rDüşük not alan öğrenciler için çok uzun sürmüştür bu iki hafta. Ama en azından ders çalışma alışkanlığı edinmişlerdir.\n\r &nbsp; \n\r\"Zor olduğu kadar eğlenceliydi de.\"\n\r &nbsp; \n\r\"Şu üçlünün ders çalışırken az da olsa eğlendiklerini sanmıyorum ama.\"\n\r &nbsp; \n\rEh, yapabileceğimiz her şeyi yaptık. , Diğer üçlünün ne kadar çok ders çalışmak için çaba harcadıklarına bağlı her şey artık.\n\r &nbsp; \n\r\"Sınavda mahvolmam umarım.\"\n\r &nbsp; \n\rBu konuda yapabileceğimiz pek bir şey yok. Ders çalışırken ne kadar çok çaba harcadıysak da her şey sınava bağlı. Bu durumda tek yardımcımız eski sınav sorularını çözerek pratik yapmak.\n\r &nbsp; \n\r\"Peki, ben de yurda gidiyorum.\"\n\r &nbsp; \n\rHorikita, kitaplarını ve notlarını çantasına koyan Kushida'ya gözlerinin ucuyla bakıyordu.\n\r &nbsp; \n\r\"Kushida-san.\"\n\r &nbsp; \n\r\"Hmm?\"\n\r &nbsp; \n\r\"Şimdiye kadar yaptığın her şey için teşekkürler. Eper sen olmasaydın, çalışma grubu başarılı olamazdı. \"\n\r &nbsp; \n\r\"Bu konu için endişelenmene gerek yok~ Ben de herkesle beraber en yüksek sınıfı hedeflemek istiyorum. Bu yüzden kabul ettim yardım etmeyi. Her zaman da yardım ederim.\"\n\r &nbsp; \n\rGülümseyerek, Kushida ayağa kalkıp çantasını eline aldı.\n\r &nbsp; \n\r\"Bekle. Bir şeyden emin olmak istiyorum.\"\n\r &nbsp; \n\r\"Emin olmak derken?\"\n\r &nbsp; \n\r\"Benimle iş birliği yapmaya devam etmek istediğini söylediğine göre, bir şeyden emin olmam gerek.\"\n\r &nbsp; \n\rHorikita, gülümsemeye devam eden Kushida'ya dik dik bakıp sordu.\n\r &nbsp; \n\r\"Benden nefret ediyorsun, değil mi?\"\n\r &nbsp; \n\r\"Hey, hey…\"\n\r &nbsp; \n\rNe soracak diye merak ediyordum ki, beklenmeyen bir soru geldi.\n\r &nbsp; \n\r\"Neden böyle düşünüyorsun?\"\n\r &nbsp; \n\r\"Cevap vermiyorsun, çünkü doğru… haksız mıyım?\"\n\r &nbsp; \n\r\"…Ahaha, beni yakaladın.\"\n\r &nbsp; \n\rYavaşça sırt çantasını takıp elini indirdi. Sonra da gülerek Horikita'ya cevap verdi.\n\r &nbsp; \n\r\"Evet. Senden nefret ediyorum.\"\n\r &nbsp; \n\rDirekt cevap verdi, saklamaya bile çalışmadan.\n\r &nbsp; \n\r\"Sana nedenini söylemeli miyim?\"\n\r &nbsp; \n\r\"…Hayır, gerek yok. Gerçeği bilmek yeterli. Bundan sonra seninle tereddüt etmeden konuşabilirim, bu bana yeter.\"\n\r &nbsp; \n\rNefret edildiği tereddütsüz dile getirilmesine rağmen,  Horikita çok sakince Kushida'ya cevap verdi.\n\r &nbsp; \n\r**Part 2**\n\r &nbsp; \n\r\"Eksik öğrenci yok; herkes burada anlaşılan.\"\n\r &nbsp; \n\rSabah, Chiyabashira-sensei gülümseyerek sınıftan içeri girdi.\n\r &nbsp; \n\r\"Bu okuldan kalabilmeniz için, bu aşmanız gereken ilk engel. Sorusu olan var mı?\"\n\r &nbsp; \n\r\"Birkaç haftadır çok özenerek ders çalışıyoruz. Bizim sınıftan okuldan atılacak öğrenciler olmayacaktır. Çabamızın farkında mısınız?\"\n\r &nbsp; \n\r\"Kendine çok güveniyorsun, Hirata.\"\n\r &nbsp; \n\rDiğer öğrenciler de kendilerine çok güveniyorlardı.  Sınav kâğıtlarını sıralayıp ters çevirerek masaya koydu, ardından öğrencilere dağıttı.\n\r &nbsp; \n\rİlk kısımda, sosyal dersler vardı. Tüm konular arasındaki en kolay konu bu denebilir. Eğer birisi burada takılırsa, diğer kısımlarda da zorlanır.\n\r &nbsp; \n\r\"Bu ara sınavda ve temmuzdaki finallerde kimse kalmazsa, herkes yaz tatili kazanacak.\"\n\r &nbsp; \n\r\"Tatil mi?\"\n\r &nbsp; \n\r\"Evet, tatil… Etrafı denizle çevrili bir adada rüya gibi bir tatil geçireceksiniz.\"\n\r &nbsp; \n\rYazın sıcağı ve sahil demek… kızları mayoyla görebileceğiz demek…\n\r &nbsp; \n\r\"N-ne kadar garip bir ambiyans böyle…\"\n\r &nbsp; \n\rChiyabashira-sensei, öğrencilerin verdiği garip izlenimden dolayı bir adım geri attı( erkeklerden denebilir yani).\n\r &nbsp; \n\r\"Millet… hadi elimizden geleni yapalım!\"\n\r &nbsp; \n\r\"Eveeeeeeet!\"\n\r &nbsp; \n\rIke yüksek sesle onayladı. Ben de bağırdım, kalabalığın verdiği coşkuya kapılıp.\n\r &nbsp; \n\r\"Sapık.\"\n\r &nbsp; \n\rHorikita bana gözlerini dikti. Ağzımı dahi açamadım.\n\r &nbsp; \n\rÇok geçmeden, testler herkese ulaştı. Hocamızın sinyaliyle de, herkes aynı anda sınava başladı.\n\r &nbsp; \n\rSoruları göz atarak tüm sınavı çabucak inceledim. Salak üçlü sınavı geçebilir mi diye?  Eski sınav sorularıyla benzerliklerini de kontrol ettim.\n\r &nbsp; \n\r—Harika.\n\r &nbsp; \n\rZafer işareti yaptım. Tüm soru tipleri aynıydı. Soruların hepsine dikkatlice bakmadım ama buna rağmen fark da göremedim.\n\r &nbsp; \n\rEğer tüm soruların cevaplarını ezberleseydim, mükemmel bir not alırdım bu kesindi.\n\r &nbsp; \n\rSınıfta etrafa bakındım, sabırsızlanan ya da kafası karışık görünen hiç kimse yoktu. Anlaşılan son dakika çalışmasını çoğunluk gayet iyi yapmış.\n\r &nbsp; \n\rBen de tüm soruları yavaşça çözdüm.\n2. ve 3. kısım, Japonca ve kimya konularıyla devam ediyordu. Soruları çözerken, bir şey fark ettim. Horikita'nın öğrettiği konular sınavın içeriyle neredeyse aynıydı. Derste işlediklerimizden, sınavda çıkacak soru tiplerini tam olarak tahmin etmeyi başarmış. Yanı başımda sessizce soruları cevaplamaya devam eden kız, düşündüğümden daha etkileyici birisiymiş.\n\r &nbsp; \n\r4. kısımda ise, matematik vardı. Deneme testindeki anormal derecedeki zor soruların hepsi hiç şüphesiz bu testte de vardı. Sınıftakiler büyük ihtimalle soruları anlamayacaklar. Ama eğer cevapları ezberledilerse iyi bir iş çıkarırlar.\n\r &nbsp; \n\rVe mola vakti.\n\r &nbsp; \n\rIke, Yamauchi, Kushida ve Horikita gibi çalışma grubu üyelerinin çoğu bir araya toplandı.\n\r &nbsp; \n\r\"Bu çok kolay ya!\"\n\r &nbsp; \n\r\"Bu sefer 120 alacağım,  hissediyorum!\"\n\r &nbsp; \n\rIke çok rahattı.  Yamauchi'nin yüzündeki ifadeden de, çok rahatlamış olduğu belliydi.\n\r &nbsp; \n\rEski sınav sorularını, son bir gözden geçirmek adına ellerinde tutuyorlar aynı zamanda da gülüşüyorlardı.\n\r &nbsp; \n\r\"Sudou-kun, sen ne durumdasın?\"\n\r &nbsp; \n\rKushida, sırasında cevaplarını gözden geçiren Sudou'ya seslendi.\n\r &nbsp; \n\rAma Sudou kasvetli gözüküyordu ve tüm dikkatini sorulara vermişti.\n\r &nbsp; \n\r\"Sudou-kun?\"\n\r &nbsp; \n\r\"…Ha? Oh, pardon, biraz meşgulüm.\"\n\r &nbsp; \n\rİngilizce sorularına bakıyordu. Alnından terler akıyordu.\n\r &nbsp; \n\r\"Sudou, yoksa… sorulara çalışmadın mı?\"\n\r &nbsp; \n\r\"Hepsini yaptım ama İngilizcede.. uyuya kalmışım.\"\n\r &nbsp; \n\rSudou tedirgin olmaya başladı. Yani, ilk defa sorulara bakıyordu.\n\r &nbsp; \n\r\"Ne!?\"\n\r &nbsp; \n\rSudou'nun soruların üzerinden geçmesi için sadece on dakikalık mola hakkı kaldı.\n\r &nbsp; \n\r\"Kahretsin, bu cevapların hiçbiri aklımda kalmıyor.\"\n\r &nbsp; \n\rİngilizce diğer konulardan farklı ve cevapları ezberlemek kolay değil. On dakika içerisinde tüm cevapları ezberlemeye çalışmak tam anlamıyla imkânsız.\n\r &nbsp; \n\r\"Sudou-kun, kısa ve yüksek puanlı olan cevapları ezberle.\"\n\r &nbsp; \n\rSırasından kalkan Horikita,  Sudou'nun yanına oturdu.\n\r &nbsp; \n\r\"T-tamam.\"\n\r &nbsp; \n\rHorikita'nın dediği gibi kısa ve yüksek puan getiren cevapları ezberlemeye başladı.\n\r &nbsp; \n\r\"İ-iyi misin?\"\n\r &nbsp; \n\rÇok fazla karışmamaya çalışan Kushida, endişeyle sordu.\n\r &nbsp; \n\r\"Japoncanın aksine, temel İngilizcem yok. Bu yüzden ingilizce, büyülü sözlermiş gibi geliyor bana. Ezberlemek zamanımı alacak.\"\n\r &nbsp; \n\r\"E-evet. Ben de İngilizcede sorun yaşıyorum…\"\n\r &nbsp; \n\r10 dakika çabucak geçti ve zil sesi çaldı.\n\r &nbsp; \n\r\"Yapabileceğimi yaptım. Unutmadan önce, son anda öğrendiklerimi yapmaya çalışacağım.\"\n\r &nbsp; \n\r\"Peki…\"\n\r &nbsp; \n\rSınav başladı. Herkes soruları çözmeye başlamışken, Sudou problem yaşıyordu. Arada sırada, kalemini başına dayıyor, düşünürken yazı yazmayı bırakıyordu. Ona şuanda kimse yardım edemez. Bu sınavdan geçmesinin tek bir yolu var. O da, Sudou'nun kendi paçasını kurtarmak için çalışması.\n\r &nbsp; \n\r**Part 3**\n\r &nbsp; \n\rSınav bittikten sonra, hepimiz Sudou'nun etrafında bir kez daha toplandık.\n\r &nbsp; \n\r\"H-hey, nasıldı?\"\n\r &nbsp; \n\rIke endişeyle sordu. Sudou hafif huzursuz gözüküyordu.\n\r &nbsp; \n\r\"Bilmem… yapabildiğim kadarını yaptım, ama ne kadar iyi yaptım bilmiyorum…\"\n\r &nbsp; \n\r\"Sonuçlar güzel olacak.  Çok çalıştın, iyi sonuçlar elde edeceksin.\"\n\r &nbsp; \n\r\"Kahretsin, niye uyuya kaldım ya!?\"\n\r &nbsp; \n\rSinirle parmaklarını masaya vuruyordu.  Horikita, Sudou'nun önüne geçip dikeldi.\n\r &nbsp; \n\r\"Sudou-kun.\"\n\r &nbsp; \n\r\"…Bu ne şimdi. Bana nasihat mı vereceksin yine?\"\n\r &nbsp; \n\r\"Son kısmı gözden geçirmemen tabii ki senin hatan. Ama dediğin gibi, bizimle ders çalışırken elinden geleni yaptın. Zorlandığın zamanlarda, hemen pes etmedin. Çalışmak için harcadığın tüm çabaları düşünürsek, kendinle gurur duymalısın bence.\"\n\r &nbsp; \n\r\"Bu ne şimdi, beni rahatlatmaya mı çalışıyorsun?\"\n\r &nbsp; \n\r\"Rahatlatmak mı? Sadece gerçekleri söylüyordum.  Sudou-kun sana baktığımda, ders çalışmanın senin için çok zor olduğunu anlayabiliyorum.\"\n\r &nbsp; \n\rHorikita, Sudou'yu övüyordu. Kimse buna inanamadı tabii.\n\r &nbsp; \n\r\"Sonuçları bekleyelim önce.\"\n\r &nbsp; \n\r\"Evet…\"\n\r &nbsp; \n\r\"Şey… bir şey daha var. Düzeltmem gereken.\"\n\r &nbsp; \n\r\"Düzeltmek mi?\"\n\r &nbsp; \n\r\"Geçenlerde sana profesyonel basketbol oyuncusu olma hayallerinin boş olduğunu söylemiştim.\"\n\r &nbsp; \n\r\"Neden hatırlatıyorsun?\"\n\r &nbsp; \n\r\"Nasıl profesyonel basketbol oyuncusu olunur bunu araştırdım. Profesyonel olabilmek için gitmen gereken zorlu bir yol olduğunu öğrendim.\"\n\r &nbsp; \n\r\"Bu yüzden bana vazgeç demedin mi zaten? Bu yüzden boş bi' hayal işte.\"\n\r &nbsp; \n\r\"Konu bu değil. Basketbola tutkun olduğunu biliyorum. Ne kadar zor bir yolda olduğunun farkındasındır diye düşünüyorum.\"\n\r &nbsp; \n\rHer zamanki tavrıydı, ama Horikita'dan gelen garip bir özür dileme şekliydi.\n\r &nbsp; \n\r\"Japonya'da, profesyonel olmak isteyen çok fazla insan var. Ama bu insanların içinde, aynı zamanda uluslararası tanınmak isteyen insanlar da var. Sen de bu ikinci gruba dâhilsin, değil mi?\"\n\r &nbsp; \n\r\"Evet. Bu kadar aptal olan ben, profesyonel basketbol oyuncusu olmaya çabalıyorum. Part time bir işte çalışacak kadar boktan bir hayat yaşayacak olsam da, başarılı olacağım.\"\n\r &nbsp; \n\r\"Hep kendimden başka kimseyi anlamamaya ihtiyacım olmadığını düşündüm. Ama sen profesyonel oyuncu olmak istediğini söylediğinde, seni hemen aşağıladım. Ama geriye bakıp düşündüğümde, pişman oldum. Bir hedefi başarmanın ne kadar zorlu olduğunu bilmeyen birisinin, hayaline aptalca ve saçma deme hakkı yoktur. Sudou-kun, ders çalışmak için harcadığın çabanı unutma ve bu çabayı basketbol için kullan. Böyle bir çabayla profesyonel bir oyuncu olabilirsin. En azından ben böyle düşünüyorum.\"\n\r &nbsp; \n\rHorikita'ın yüz ifadesi her zamanki gibiydi, ancak Sudou'ya başını eğdi.\n\r &nbsp; \n\r\"Söylediklerim için özür dilerim… … O zaman, görüşürüz.\"\n\r &nbsp; \n\rÖzür diledikten sonra, sınıftan çıktı.\n\r &nbsp; \n\r\"H-hey, gördünüz mü? Horikita özür diledi!? Hem de çok nazikti!?\"\n\r &nbsp; \n\r\"Gözlerime inanamıyorum…!\"\n\r &nbsp; \n\rIke ve Yamauchi  şok geçiriyorlardı.  Ben ve Kushida da şaşırdık.\n\r &nbsp; \n\rHorikita, Sudou'nun elinden geleni yaptığını kabullendi.\n\r &nbsp; \n\rŞaşkın bir halde sırasına oturan Sudou, Horikita'nın sınıftan çıkışını izledi.\n\r &nbsp; \n\rÇok geçmeden, sağ elini başına koyup yüzünü bize çevirdi.\n\r &nbsp; \n\r\"B-bittim ben… Galiba ben… aşık oluyorum…\"",
    "updateTimestamp": 1724513009281
}